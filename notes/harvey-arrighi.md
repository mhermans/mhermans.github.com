The Winding Paths of Capital: interview met Giovanni Arrighi
============================================================

*Door David Harvey, NLR 56, Maart-April 2009*

**Kan je ons een beetje vertellen over je achtergrond en opleiding?**

Ik ben geboren in Milaan in 1937. Aan moederszijde was mijn familieachtergrond burgerlijk. Mijn grootvader--de zoon van Zwitserse immigranten--is opgeklommen vanuit de rangen van de arbeidersaristocratie en richtte eind twintigste eeuw zijn eigen fabrieken op, eerst machienes voor de textielindustrie en later verwarmings- en airconditioning-apparaten. Mijn vader was de zoon van een spoorwegarbeider, geboren in Toscane. Hij verhuisde naar Milaan en begon te werken in de fabriek van mijn grootvader langst moeders zijde; m.a.w. hij trouwde uiteindelijk met de dochter van de baas. Er waren spanningen, met als gevolg dat mijn vader zijn eigen zaak oprichtte, als concurrent van zijn schoonvader. Beiden deelde echter anti-fascistische gevoelens en dat heeft mijn vroege jeugd aanzienlijk beïnvloed. Deze was namelijk gedomineerd door de oorlog: de Nazi-bezetting van Noord-Italië na de overgave van Rome in 1943, het Verzet en de komt van de geallieerden.

Toen ik 18 was stierf mijn vader plotseling in een auto-ongeluk. I besloot om zijn bedrijf draaiende te houden, tegen het advies van mijn grootvader in, en ging economie studeren aan de <Università Bocconi> in de hoop dat het me begrip zou bijbrengen over hoe het bedrijft te leiden. Het departement Economie was een neo-klassieke burcht, zonder een spoortje Keynesiaanse invloed en van geen enkel nut voor de zaak van mijn vader. Ik besefte uiteindelijk dat ik het moest opdoeken. De daarop volgende twee jaren heb ik doorgebracht op de <shop-floor> van één van de bedrijven van mijn grootvader, waar ik data verzamelde over de organisatie van het productieproces. Door dit studiewerk geraakte ik er van overtuigd dat de <general-equilibrium> model van de neo-klassieke economie irrelevant waren voo het begrijpen van de productie en distributie van inkomens. Dit werd de basis van mijn verhandeling. Ik werd daarna aangesteld als *assistente volontario*, een onbetaalde assistent van mijn promotor, in die tijd de eerste trede op de academische ladder in Italiaanse universiteiten. Om in mijn onderhoud te voorzien werkte ik bij Unilever, als een <trainee manager>.

**Hoe kwam het dat je in 1963 naar Afrika ging, om daar te werken in het University College of Rhodesia and Nyasaland?**

Waarom ik naar daar ging is tamelijk simpel. Het werd me duidelijk dat Britse universiteiten effectief mensen betaalden om les te geven en onderzoek te doen--in tegenstelling tot mijn positie in Italië, waar je vier of vijf jaar als een *assistente volontario* moest werken vooraleer je enig uitzicht had op een betaalde job. In de vroege jaren zestig waren de Britten druk in de weer met universiteiten op te richten in hun voormalig koloniaal rijk, als *colleges* van Britse universiteiten. Het UCRN was een *college* van de Universiy of London. Ik had gesolliciteerd voor twee posities, een in Rhodesië en een in Singapore. Ze belden me voor een jobinterview in Londen en omdat het UCRN geïnteresserd was, boden me de job van Lecturer in Economics. En zodus vertrok ik.

Het was een waarlijke intellectuele wedergeboorte. De mij aangeleerde neoklassieke traditie met haar mathematische modellen wist niets te vertellen over de processen die ik zag in Rhodesië of de realiteiten van het Afrikaanse leven. Aan de UCRN werkte ik samen met sociale antropologen, in bijzonder Clyde Mitchell die reeds werk verrichte rond netwerkanalyse en Jaap van Velsen, die situationele analyse introduceede, wat later geherconceptualiseerd werd als uitgebreide case-study analyse. Ik volgde regelmatig hun seminaries en beiden hebben me enorm beïnvloed. Gaandeweg liet ik het abstracte modelleren los, in ruil voor de concrete, empirische en historisch gegronde analyse van sociale antropologie. Ik begon mijn lange mars van neoklassieke economie naar comparatieve-historische sociologie.

**Dit vormde de context voor je artikel uit 1966, "The Political Economy of Rhodesia", dat de vormen van de kapitalistische klasse-ontwikkeling analyseerde, samen met hun specifieke contradicties. Bv. de de dynamieken die leiden tot de overwinning van de <settlers> Rhodesian Front Party in 1962 en de eenzijde onafhankelijkheidsverklaring van Smith in 1965. Wat was de aanvankelijke impuls voor dat essay en wat is voor jou, achteraf gezien, het belang ervan?**

"The Political Economy of Rhodesia" is geschreven op aansporen van Van Velsen, die een niet-aflatende criticus was van mijn gebruik van mathematische modellen. Ik had een bespreking geschreven van Colin Leys boek "European Politics in Southern Rhodesia" en Van Velsen stelde voor dat ik er een langer artikel van maakte. In deze tekst en in "Labour Supplies in Historical Perspective" analyseerde ik de manier waarop de volledige proletarisering van de boerenbevolking van Rhodesië contradicties  teweeg bracht voor kapitaalsaccumulatie: het leverde in feite meer problemen dan voordelen op voor de kapitalistische sector.<ref 1> Zolang de proletarisering slechts gedeeltelijk was, creeërde het condities waarin de Afrikaanse boeren kapitaalaccumulatie subsidieerden, omdat ze in een deel van hun eigen levenonderhoud voorzagen. Maar hoe meer de boerenbevolking geproletariseerd raakte, hoe meer deze mechanismen stopten met werken. Volledig geproletariseerde arbeid kon enkel uitgebuit worden als het een volledig <living wage> kreeg. Dus in de plaats van dat het de uitbuiting van arbeid eenvoudiger maakt, maakte proletarisering het eigenlijk moelijker en vereiste het vaak dat het regime meer repressief moest worden. Martin Legassick en Harld Wolpe argumenteerde bijvoorbeeld dat het Apartheidsregime in Zuid-Afrika primair te wijten was aan het gegeven dat het regime meer repressief moest worden t.o.v. de Afrikaanse arbeiders omdat deze volledig geproletariseerd was en niet langer kapitaalaccumulatie kon subsidiëren zoals ze dat vroeger deed.
